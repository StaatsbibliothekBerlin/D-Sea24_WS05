<?xml version="1.0" encoding="utf-8"?>
 <TEI xmlns="http://www.tei-c.org/ns/1.0" version="4.8.0">
  <teiHeader>
  <fileDesc>
    <titleStmt>
      <title type="main" xml:lang="lzh">毛詩正義：國風周南之關雎（電子版）</title>
      <title type="alt" xml:lang="en">The Correct Meaning of the Poems according to Mao: Guanju in the Zhounan section of the Airs of the States (An electronic version)</title>
      <title type="short">TBD</title>
      <editor>
        <persName xml:id="MBL">
          <persName xml:lang="en">
            <forename>Marie</forename>
            <surname>Bizais-Lillig</surname>
          </persName>
          <persName xml:lang="zh">
            <forename>茉莉</forename>
            <surname>畢</surname>
          </persName>
          <ptr type="Orcid" target="http://orcid.org/0000-0002-2426-2641"/>
        </persName>
      </editor>
      <funder xml:lang="fr">Université de Strasbourg</funder>
      <funder xml:lang="en">University of Strasbourg</funder>
    </titleStmt>
    <editionStmt>
      <edition>Electronic edition: This edition aims at making visible the structure of the text - i.e. to set the preface and the lines of the poems out and to distinguish the voices of three main orthordox commentators, namely a certain Sir Mao, also known under the name of Mao Heng (1st century BC), Zheng Xuan (127-200) and Kong Yingda (574-648). As commentators make use of external ressources to interpret the Poems, identifiable ressources have also been tagged. For indication of status (low=draft/medium=completed/high=revised), see the editorial declaration and the revision section in the header.</edition>
      <respStmt>
        <resp>Project Leader and Main Researcher</resp>
        <persName corresp="#MBL"/>
      </respStmt>
      <respStmt>
        <resp>Research Engineer</resp>
        <persName xml:lang="en" xml:id="IW">
          <forename>Ilaine</forename>
          <surname>Wang</surname>
        </persName>
      </respStmt>
    </editionStmt>
    <publicationStmt>
      <authority>Université de Strasbourg</authority>
      <pubPlace>France</pubPlace>
      <date>2020</date>
      <idno type="DOI">xxx</idno>
      <availability status="restricted">
        <licence target="https://creativecommons.org/licenses/by-sa/4.0/"> Creative Commons CC-BY-SA (Attribution-ShareAlike) 4.0 International Public License</licence>
      </availability>
    </publicationStmt>
    <seriesStmt>
      <title type="main" xml:lang="lzh"> 毛詩正義（電子版）</title>
      <title type="lat" xml:lang="en">The Correct Meaning of the Poems according to Mao (An electronic version)</title>
      <respStmt>
        <resp>Project Leader and Main Researcher</resp>
        <persName corresp="#MBL"/>
      </respStmt>
      <respStmt>
        <resp>Research Engineer</resp>
        <persName corresp="#IW"/>
      </respStmt>
    </seriesStmt>
    <notesStmt>
      <note>
        <p>The anthology of poems hereby edited is also known under the following names: the Classic of Poetry, le Classique des Poèmes, le Classique des Odes, les Odes.</p>
        <p>This edition takes as a reference the printed version of the Thirteen Classics 十三經. Its production was made easier by a previous digital version published on Wikisource (licensed: CC-BY_SA). It was revised, especially to indicate variants, thanks to the consultation of other editions.</p>
      </note>
    </notesStmt>
    <sourceDesc>
      <listPerson>
       <person role="First Commentator">
         <persName xml:id="Mao">
           <persName xml:lang="en">
             <forename>Heng</forename>
             <surname>Mao</surname>
           </persName>
           <persName xml:lang="zh">
             <forename>亨</forename>
             <surname>毛</surname>
           </persName>
           <idno type="VIAF">53144772</idno>
         </persName>
       </person>
       <person role="Second Commentator">
         <persName xml:id="ZX">
           <persName xml:lang="en">
             <forename>Xuan</forename>
             <surname>Zheng</surname>
           </persName>
           <persName xml:lang="zh">
             <forename>玄</forename>
             <surname>鄭</surname>
           </persName>
           <idno type="VIAF">62469483</idno>
         </persName>
       </person>
       <person role="Third Commentator">
         <persName xml:id="KYD">
           <persName xml:lang="en">
             <forename>Yingda</forename>
             <surname>Kong</surname>
           </persName>
           <persName xml:lang="zh">
             <forename>穎達</forename>
             <surname>孔</surname>
           </persName>
           <idno type="VIAF">36920373</idno>
         </persName>
       </person>
       <person role="Phonetic Commentator">
         <persName xml:id="LDM">
           <persName xml:lang="en">
             <forename>Deming</forename>
             <surname>Lu</surname>
           </persName>
           <persName xml:lang="zh">
             <forename>德明</forename>
             <surname>陸</surname>
           </persName>
           <idno type="VIAF">27916739</idno>
         </persName>
       </person>
      </listPerson>
      <listBibl>
        <head>Reference Works</head>
        <biblStruct>
          <analytic>
            <title level="a" xml:lang="lzh">毛詩正義</title>
            <respStmt>
              <resp>Main Editor</resp>
              <persName corresp="#VIAF_36920373"/>
            </respStmt>
          </analytic>
          <monogr>
            <title level="s" xml:lang="lzh">十三經注疏</title>
            <edition>Reprint of the Siku Quanshu Edition</edition>
            <imprint>
              <publisher>Shanghai guji chubanshe 上海古籍出版社</publisher>
              <pubPlace>Shanghai 上海</pubPlace>
              <date when="1997"/>
              <biblScope unit="page" from="269" to="276"/>
            </imprint>
          </monogr>
        </biblStruct>
        <biblStruct>
          <monogr>
            <title type="main" xml:lang="lzh">毛詩正義</title>
            <title type="sub" xml:lang="lzh">卷一</title>
            <ref type="url">https://zh.wikisource.org/wiki/毛詩正義/卷一</ref>
            <edition>Wikisource edition</edition>
            <imprint>
              <date when="2020"/>
            </imprint>
          </monogr>
        </biblStruct>
      </listBibl>
      <listBibl>
        <head>Consulted Works</head>
        <biblStruct>
          <analytic>
            <title level="a" xml:lang="lzh">毛詩正義</title>
          </analytic>
          <monogr>
            <title level="s" xml:lang="lzh">武英殿十三經注疏</title>
            <ref type="url">https://ctext.org/library.pl?if=en&amp;amp;file=80140&amp;amp;page=39</ref>
            <edition>Facsimile of Old Chinese Edition</edition>
            <imprint>
              <date when="1871">同治十年</date>
            </imprint>
          </monogr>
        </biblStruct>
        <biblStruct>
          <monogr>
            <title>詩經注析</title>
            <respStmt>
              <resp>Editor</resp>
              <persName>
                <persName xml:lang="en">
                  <forename>Junying</forename>
                  <surname>Cheng</surname>
                </persName>
                <persName xml:lang="zh">
                  <forename>俊英</forename>
                  <surname>程</surname>
                </persName>
              </persName>
            </respStmt>
            <respStmt>
              <resp>Editor</resp>
              <persName>
                <persName xml:lang="en">
                  <forename>Jiangyuan</forename>
                  <surname>Jiang</surname>
                </persName>
                <persName xml:lang="zh">
                  <forename>見元</forename>
                  <surname>蔣</surname>
                </persName>
              </persName>
            </respStmt>
            <edition>Chinese Modern Edition</edition>
            <imprint>
              <publisher>Zhonghua shuju</publisher>
              <pubPlace>Beijing</pubPlace>
              <date when="1991"/>
            </imprint>
          </monogr>
        </biblStruct>
      </listBibl>
    </sourceDesc>
  </fileDesc>
  <encodingDesc>
    <projectDesc>
      <p>Développer ici</p>
    </projectDesc>
    <editorialDecl>
      <correction status="low"><p>The editorial work on the text consist mainly in bringing to light three elements. The first one is the structure of the text that is made of different layers, i.e. the poem, a preface attributed to a certain Mao Heng, commentaries on words, lines, couplets or stanzas by Mao Heng and by Zheng Xuan, phonological annotations by Lu Deming, and subcommentaries by Kong Yingda related to words, lines, couplets, stanzas, or the entire poem, but also to Mao Heng and Zheng Xuan's commentaries. The edition also includes identification of quotations within commentaries. Finally, it takes into account editorial variants.</p>
      </correction>
      <punctuation>
        <p>Modern punctuation is added to the text. Within poems, a general principle of separating linked lines by simple comma is applied. Within prose, commas and periods are proposed, although some passages could be alternatively interpreted. Titles are identified using quotation marks of this type 《Title》, whereas citations begin and end with quotation marks of that type 「Citation」.</p>
      </punctuation>
      <quotation>
        <p>As often as possible, each citation is linked to its source (either a person or a title) and identified between quotation marks. Beginning of citation passage is identified using "cit" tag, followed by "ref" if source is identified, and by "quote" for quoted text material.</p>
      </quotation>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="front">"front" is used at the beginning of the file and includes two parts ("div"): an introduction, and the poem. The introduction is subdivided in two parts ("types"): the preface, and subcommentaries. The preface might be authored distinctly by Mao Heng, Zheng Xuan or Lu Deming ("resp"). Subcommentaries were produced by Kong Yingda and might either of the prefaces.</tagUsage>
        <tagUsage gi="div">"div" is used in the "front" section to separate the introductory texts (prefaces and subcommentaries) from the poem itself. In the "body" section, it is used to distinguish commentaries, attributed to Mao Heng, Zheng Xuan and Lu Deming, from subcommentaries by Kong Yingda and his team. Commentaries are also subdividied ("div") depending on the line, the group of lines or the stanza it refers to.</tagUsage>
        <tagUsage gi="back">"back" is used to tag the sentence which wraps basic information about the poem just before the title of the next poem appears. It is composed of the title of the poem, the number of stanzas that compose it, and the number of lines for each stanza.</tagUsage>
      </namespace>
    </tagsDecl>
    <classDecl>
      <taxonomy>
        <category xml:id="commentaries">
          <catDesc>Commentaries</catDesc>
          <category xml:id="commentary">
            <catDesc>Commentary</catDesc>
          </category>
          <category xml:id="subcommentary">
            <catDesc>Subcommentary</catDesc>
          </category>
        </category>
      </taxonomy>
    </classDecl>
    <appInfo>
      <application version="1.0" ident="x">
        <label>xxx</label>
        <ptr target="#X0"/>
      </application>
    </appInfo>
  </encodingDesc>
  <profileDesc>
    <langUsage>
      <language ident="lzh">Literary Chinese</language>
      <language ident="och">Old Chinese </language>
      <language ident="ltc">Late Middle Chinese </language>
      <language ident="en">English</language>
      <language ident="fr">French</language>
    </langUsage>
   </profileDesc>
  <revisionDesc>
    <change when="2020" who="#MBL"><p> First version. As indicated in the editorial section, this file's status is considered low as the text has not been fully proofread.</p></change>
  </revisionDesc>
</teiHeader>
  <text>
  <front>
    <div type="introduction">
      <div source="#sj001" type="preface">
        <ab resp="#Mao" xml:id="sj001_com_Mao_01">《關雎》，后妃之德也。</ab>
        <ab resp="#LDM" xml:id="sj001_com_LDM_01">《關雎》，舊解云：「三百一十一篇詩，並是作者自爲名。」后妃，芳非反。《爾雅》云：「妃，姬也，對也。」《左傳》云：「嘉耦曰妃。」《禮記》云：「天子之妃曰后。」「之德也」，舊說云：「起此至『用之邦國焉』，名《關雎序》，謂之《小序》。自『風，風也』訖末，名爲《大序》。」沈重云：「案鄭《詩譜》意，《大序》是子夏作，《小序》是子夏、毛公合作。卜商意有不盡，毛更足成之。」或云《小序》是東海衛敬仲所作。今謂此序止是《關雎》之序，總論《詩》之綱領，無大小之異。解見《詩義序》。並是鄭注，所以無「箋云」者，以無所疑亂故也。</ab>
        <ab resp="#Mao" xml:id="sj001_com_Mao_02">風之始也，所以風天下而正夫婦也，故用之鄉人焉，用之邦國焉。</ab>
        <ab resp="#LDM" xml:id="sj001_com_LDM_02">風之始，此風謂十五國風，風是諸侯政教也。下云「所以風天下」，《論語》云「君子之德風」，並是此義。「所以風」，如字。徐福鳳反，今不用。</ab>
        <ab resp="#Mao" xml:id="sj001_com_Mao_03">風，風也，教也。風以動之，教以化之。</ab>
        <ab resp="#LDM" xml:id="sj001_com_LDM_03">「風，風也」，並如字。徐上如字，下福鳳反。崔靈恩《集注》本下即作「諷」字。劉氏云：「動物曰風，託音曰諷。」崔云：「用風感物則謂之諷。」沈云：「上風是《國風》，即《詩》之六義也。下風即是風伯鼓動之風。君上風教，能鼓動萬物，如風之偃草也。」今從沈說。「風以動之」，如字。沈福鳳反，云：「謂自下剌上，感動之名，變風也。」今不用。</ab>
        <ab resp="#Mao" xml:id="sj001_com_Mao_04">詩者，志之所之也，在心爲志，發言爲詩。</ab>
        <ab resp="#Mao" xml:id="sj001_com_Mao_05">情動於中而形於言。言之不足，故嗟歎之。嗟歎之不足，故永歌之。永歌之不足，不知手之舞之、足之蹈之也。</ab>
        <ab resp="#LDM" xml:id="sj001_com_LDM_04">嗟，迹斜反，咨嗟也。歎，本亦作嘆，湯贊反，歎息也。蹈，徒到反，動足履地也。</ab>
        <ab resp="#Mao" xml:id="sj001_com_Mao_06">情發於聲，聲成文謂之音。</ab>
        <ab resp="#LDM" xml:id="sj001_com_ZX_01">發猶見也。聲謂宮、商、角、徵、羽也。聲成文者，宮、商上下相應。</ab>
        <ab resp="#LDM" xml:id="sj001_com_LDM_05">猶見，賢遍反。徵，陟里反。上下，時掌反。應，應對之應，下注同。</ab>
        <ab resp="#Mao" xml:id="sj001_com_Mao_07">治世之音，安以樂，其政和。亂世之音，怨以怒，其政乖。亡國之音，哀以思，其民困。</ab>
        <ab resp="#LDM" xml:id="sj001_com_LDM_06">治，直吏反。「之音」絕句。「樂」，音洛，絕句。「其政和」，一讀「安」字上屬，「以樂其政和」爲一句。下放此，思，息吏反。</ab>
        <ab resp="#Mao" xml:id="sj001_com_Mao_08">故正得失，動天地，感鬼神，莫近於詩。</ab>
        <ab resp="#LDM" xml:id="sj001_com_LDM_07">「正得失」，周云：「正齊人之得失也。」本又作「政」，謂政教也，兩通。「近」，如字，沈音附近之近。</ab>
        <ab resp="#Mao" xml:id="sj001_com_Mao_09">先王以是經夫婦，成孝敬，厚人倫，美教化，移風俗。</ab>
        <ab resp="#LDM" xml:id="sj001_com_LDM_08">「厚」音後，本或作「序」，非。</ab>
        <ab resp="#Mao" xml:id="sj001_com_Mao_10">故詩有六義焉：一曰風，二曰賦，三曰比，四曰興，五曰雅，六曰頌。</ab>
        <ab resp="#LDM" xml:id="sj001_com_LDM_09">比，必履反。興，虛應反，沈許甑反。頌音訟。</ab>
        <ab resp="#Mao" xml:id="sj001_com_Mao_11">上以風化下，下以風刺上。主文而譎諫，言之者無罪，聞之者足以戒，故曰風。</ab>
        <ab resp="#LDM" xml:id="sj001_com_ZX_02">風化、風刺，皆謂譬喻，不斥言也。主文，主與樂之宮商相應也。譎諫，詠歌依違，不直諫。</ab>
        <ab resp="#LDM" xml:id="sj001_com_LDM_10">「下以風」，福鳳反，注「風刺」同。刺本又作刾，七賜反。譎，古穴反，詐也。「故曰風」，福鳳反，又如字。</ab>
        <ab resp="#Mao" xml:id="sj001_com_Mao_12">至于王道衰，禮義廢，政教失，國異政，家殊俗，而變風、變雅作矣。</ab>
        <ab resp="#Mao" xml:id="sj001_com_Mao_13">國史明乎得失之迹，傷人倫之廢，哀刑政之苛，吟詠情性，以風其上，</ab>
        <ab resp="#LDM" xml:id="sj001_com_LDM_11">「苛」，本亦作「荷」，音何，苛虐也。吟，疑今反，動聲曰吟。「風其上」，福鳳反。</ab>
        <ab resp="#Mao" xml:id="sj001_com_Mao_14">達於事變而懷其舊俗者也。故變風發乎情，止乎禮義。發乎情，民之性也；止乎禮義，先王之澤也。</ab>
        <ab resp="#LDM" xml:id="sj001_com_Mao_15">是以一國之事，繫一人之本，謂之風。言天下之事，形四方之風，謂之雅。</ab>
        <ab resp="#LDM" xml:id="sj001_com_Mao_16">雅者，正也，言王政之所由廢興也。政有小大，故有小雅焉，有大雅焉。</ab>
        <ab resp="#LDM" xml:id="sj001_com_Mao_17">頌者，美盛德之形容，以其成功，告於神明者也。</ab>
        <ab resp="#LDM" xml:id="sj001_com_ZX_03">始者，王道興衰之所由。</ab>
        <ab resp="#LDM" xml:id="sj001_com_Mao_18">是謂四始，《詩》之至也。</ab>
        <ab resp="#LDM" xml:id="sj001_com_ZX_04">自，從也。從北而南，謂其化從岐周被江漢之域也。先王，斥大王、王季。</ab>
        <ab resp="#LDM" xml:id="sj001_com_LDM_12">麟音呂辛反。趾音止。騶，本亦作𩣿，音側留反。召，本亦作邵，同，音上照反。後「召南」、「召公」皆同。岐音其宜反，山名，或音祇。被音皮寄反。「大王」音泰。</ab>
        <ab resp="#LDM" xml:id="sj001_com_Mao_19">然則《關雎》、《麟趾》之化，王者之風，故繫之周公。南，言化自北而南也。《鵲巢》、《騶虞》之德，諸侯之風也，先王之所以教，故繫之召公。</ab>
        <ab resp="#LDM" xml:id="sj001_com_Mao_20">《周南》、《召南》，正始之道，王化之基，</ab>
        <ab resp="#LDM" xml:id="sj001_com_ZX_05">「哀」蓋字之誤也，當爲「衷」。「衷」謂中心恕之，無傷善之心，謂好逑也。</ab>
        <ab resp="#LDM" xml:id="sj001_com_Mao_21">是以《關雎》樂得淑女以配君子，愛在進賢，不淫其色。哀窈窕，思賢才，而無傷善之心焉，是《關雎》之義也。</ab>
        <ab resp="#LDM" xml:id="sj001_com_LDM_13">淑，常六反，善也。哀，前儒並如字。《論語》云「哀而不傷」是也。鄭氏改作「衷」，竹隆反。窈，烏了反。窕，徒了反。毛云：「窈窕，幽閑也。」王肅云：「善心曰窈，善容曰窕。」恕音庶，本又作「念」。好，呼報反。逑音求。</ab>
      </div>
      <div resp="#KYD" type="subcommentary">
        <div source="#sj001_com_Mao_01">
          <head>【疏】「《關雎》，后妃之德也」。</head>
          <ab>正義曰：諸序皆一篇之義，但《詩》理深廣，此爲篇端，故以《詩》之大綱並舉於此。今分爲十五節，當節自解次第，於此不復煩文。作《關雎》詩者，言后妃之德也。《曲禮》曰：「天子之妃曰后。」注云：「后之言後也。」執理內事，在夫之後也。《釋詁》云：「妃，媲也。」言媲匹於夫也。天子之妻唯稱后耳。妃則上下通名，故以妃配后而言之。德者，得也，自得於身，人行之總名。此篇言后妃性行和諧，貞專化下，寤寐求賢，供奉職事，是后妃之德也。二《南》之風，實文王之化，而美后妃之德者，以夫婦之性，人倫之重，故夫婦正則父子親，父子親則君臣敬，是以《詩》者歌其性情。陰陽爲重，所以《詩》之爲體，多序男女之事。不言美后妃者，此詩之作，直是感其德澤，歌其性行，欲以發揚聖化，示語未知，非是褒賞后妃能爲此行也。正經例不言美，皆此意也。其變詩，則政教已失，爲惡者多，苟能爲善，則賞其善事。征伐玁狁，始見憂國之心；瞻仰昊天，方知求雨之切，意與正經有異，故序每篇言美也。</ab>
        </div>
        <div source="#sj001_com_Mao_02">
          <head>【疏】「風之」至「國焉」。</head>
          <ab>正義曰：序以后妃樂得淑女，不淫其色，家人之細事耳，而編於《詩》首，用爲歌樂，故於后妃德下即申明此意，言后妃之有美德，文王風化之始也。言文王行化，始於其妻，故用此爲風教之始，所以風化天下之民，而使之皆正夫婦焉。周公制禮作樂，用之鄉人焉，令鄉大夫以之教其民也；又用之邦國焉，令天下諸侯以之教其臣也。欲使天子至於庶民，悉知此詩皆正夫婦也。故鄭《譜》云「天子諸侯燕其羣臣，皆歌《鹿鳴》，合鄉樂」是也。定本「所以風天下」，俗本「風」下有「化」字，誤也。《儀禮》鄉飲酒禮者，鄉大夫三年賓賢能之禮，其經云「乃合樂《周南·關雎》」，是用之鄉人也。燕禮者，諸侯飲燕其臣子及賓客之禮，其經云「遂歌鄉樂、《周南·關雎》」，是用之邦國也。施化之法，自上而下，當天子教諸侯，教大夫，大夫教其民。今此先言風天下而正夫婦焉，既言化及於民，遂從民而廣之，故先鄉人而後邦國也。《老子》云：「脩之家，其德乃餘。脩之邦，其德乃豐。脩之天下，其德乃普。」亦自狹至廣，與此同意也。</ab>
        </div>
        <div source="#sj001_com_Mao_03">
          <head>【疏】「風風」至「化之」。</head>
          <ab>正義曰：上言風之始，謂教天下之始也。序又解名教爲風之意，風訓諷也，教也。諷謂微加曉告，教謂殷勤誨示。諷之與教，始末之異名耳。言王者施化，先依違諷諭以動之，民漸開悟，乃後明教命以化之。風之所吹，無物不扇；化之所被，無往不沾，故取名焉。</ab>
        </div>
        <div source="#sj001_com_Mao_04">
          <head>【疏】「詩者」至「爲詩」。</head>
          <ab>正義曰：上言用詩以教，此又解作詩所由。詩者，人志意之所之適也；雖有所適，猶未發口，蘊藏在心，謂之爲志；發見於言，乃名爲詩。言作詩者，所以舒心志憤懣，而卒成於歌詠，故《虞書》謂之「詩言志」也。包管萬慮，其名曰心；感物而動，乃呼爲志。志之所適，外物感焉，言悅豫之志則和樂興而頌聲作，憂愁之志則哀傷起而怨刺生。《藝文志》云「哀樂之情感，歌詠之聲發」，此之謂也。正經與變，同名曰詩，以其俱是志之所之故也。</ab>
        </div>
        <div source="#sj001_com_Mao_05">
          <head>【疏】「情動」至「蹈之」。</head>
          <ab>正義曰：上云「發言爲詩」，辨詩、志之異，而直言者非詩，故更序詩必長歌之意。情謂哀樂之情，中謂中心，言哀樂之情動於心志之中，出口而形見於言。初言之時，直平言之耳。既言之而意不足，嫌其言未申志，故咨嗟歎息以和續之。嗟歎之猶嫌不足，故長引聲而歌之。長歌之猶嫌不足，忽然不知手之舞之、足之蹈之。言身爲心使，不自覺知舉手而舞身、動足而蹈地，如是而後得舒心腹之憤，故爲詩必長歌也。聖王以人情之如是，故用詩於樂，使人歌詠其聲，象其吟詠之辭也；舞動其容，象其舞蹈之形也。具象哀樂之形，然後得盡其心術焉。「情動於中」，還是「在心爲志」，而「形於言」，還是「發言爲詩」，上辨詩從志出，此言爲詩必歌，故重其文也。定本「言之不足，故嗟歎之」，俗本「言之」下有「者」字，誤也。定本「永歌之不足」下無「故」字，有「故」字者，亦誤也。《樂記》云： 「歌之爲言也，長言之也。說之，故言之；言之不足，故長言之；長言之不足，故嗟歎之；嗟歎之不足，故不知手之舞之、足之蹈之。」其文與此經畧同。「說之，故言之」，謂說前事，言出於口，與此情動形言一也。《虞書》曰：「歌永言。」注云：「歌所以長言詩之意。」是永歌、長言爲一事也。《樂記》注云：「嗟歎，和續之也。」謂發言之後，咨嗟歎息爲聲，以和其言而繼續之也。《樂記》先言長言之，乃云嗟歎之；此先云嗟歎之，乃云永歌之。直言既已嗟歎，長歌又復嗟歎，彼此各言其一，故不同也。《藝文志》云：「誦其言謂之詩，詠其聲謂之歌。」然則在心爲志，出口爲言，誦言爲詩，詠聲爲歌，播於八音謂之爲樂，皆始末之異名耳。</ab>
        </div>
        <div source="#sj001_com_Mao_06">
          <head>【疏】「情發於」至「之音」。</head>
          <ab>正義曰：情發於聲，謂人哀樂之情發見於言語之聲，於時雖言哀樂之事，未有宮、商之調，唯是聲耳。至於作詩之時，則次序清濁，節奏高下，使五聲爲曲，似五色成文，一人之身則能如此。據其成文之響，即是爲音。此音被諸弦管，乃名爲樂，雖在人在器，皆得爲音。下云治世之音謂樂音，則此「聲成文謂之音」亦謂樂之音也。原夫作樂之始，樂寫人音，人音有小大高下之殊，樂器有宮、徵、商、羽之異，依人音而制樂，託樂器以寫人，是樂本效人，非人效樂。但樂曲既定，規矩先成，後人作詩，謨摩舊法，此聲成文謂之音。若據樂初之時，則人能成文，始入於樂。若據制樂之後，則人之作詩，先須成樂之文，乃成爲音。聲能寫情，情皆可見。聽音而知治亂，觀樂而曉盛衰，故神瞽有以知其趣也。設有言而非志，謂之矯情，情見於聲，矯亦可識。若夫取彼素絲，織爲綺縠，或色美而材薄，或文惡而質良，唯善賈者別之。取彼歌謠，播爲音樂，或辭是而意非，或言邪而志正，唯達樂者曉之。《樂記》曰：「其哀心感者，其聲噍以殺；其樂心感者，其聲發以散。」是情之所感入於樂也。季札見歌《唐》曰：「思深哉，其有陶唐氏之遺民乎！」是樂之聲音得其情也。若徒取辭賦，不達音聲，則身爲桀、紂之行，口出堯、舜之辭，不可得而知也。是以《楚茨》、《大田》之徒並陳成王之善，《行露》、《汝墳》之篇皆述紂時之惡。以《汝墳》爲王者之《風》，《楚茨》爲剌過之《雅》，大師曉其作意，知其本情故也。</ab>
        </div>
        <div source="#sj001_com_ZX_01">
          <head>箋「發猶」至「相應」。</head>
          <ab>正義曰：《春官·大師職》云：「文之以五聲：宮、商、角、徵、羽。」是聲必有五，故引五聲之名以解之。五聲之配五方也，於《月令》角東、商西、徴南、羽北、宮在中央。立名還以其方爲義，《漢書·律曆志》云：「商之爲言章也，物成熟可章度也。角，觸也。物觸地而出，戴芒角也。宮，中也。居中央，暢四方，唱始施生，爲四聲之綱也。徵，祉也，物盛大而蕃祉也。羽，宇也，物聚藏宇覆之也。」又云：「宮爲君。」君是陽，陽數極於九，故宮數八十一。三分去一以生徵，徵數五十四。三分益一以生商，商數七十二。三分去一以生羽，羽數四十八。三分益一以生角，角數六十四。《樂記》云：「聲相應，故生變。變成方，謂之音。」注云：「方猶文章也。」「樂之器，彈其宮則眾宮應，然不足樂，是以變之使雜也。」引昭二十年《左傳》曰：「若以水濟水，誰能食之？若琴瑟之專壹，誰能聽之？」是解聲必須雜之意也。此言「聲成文謂之音」，則聲與音別。《樂記》注：「雜比曰音，單出曰聲。」《記》又云：「審聲以知音，審音以知樂。」則聲、音、樂三者不同矣。以聲變乃成音，音和乃成樂，故別爲三名。對文則別，散則可以通。季札見歌《秦》曰：「此之謂夏聲。」《公羊傳》云：「十一而稅，頌聲作。」聲即音也。下云「治世之音」，音即樂也。是聲與音、樂名得相通也。《樂記》子夏對魏文侯云：「君之所問者樂也。所好者音也。夫樂者，與音相近而不同。」又以音、樂爲異者。以文侯並問古樂、新樂，二者同呼爲樂，謂其樂、音同也。子夏以古樂順於民而當於神，與天下同樂，故定爲樂。名新樂，淫於色而害於德，直申說其音而已，故變言溺音，以曉文侯耳。音、樂非爲異也。《樂記》云「淫樂慝禮」，子夏亦云「古樂之發」，「新樂之發」，是鄭、衛之音亦爲樂也。</ab>
        </div>
        <div source="#sj001_com_Mao_07">
          <head>【疏】「治世」至「民困」。</head>
          <ab>正義曰：序既云「情見於聲」，又言「聲隨世變」。治世之音既安又以懽樂者，由其政教和睦故也。亂世之音既怨又以恚怒者，由其政教乖戾故也。亡國之音既哀又以愁思者，由其民之困苦故也。《樂記》云：「其哀心感者，其聲噍以殺；其樂心感者，其聲嘽以緩。」彼說樂音之中兼有二事，此安以樂、怨以怒亦與彼同。治世之政教和順民心，民安其化，所以喜樂，述其安樂之心而作歌，故治世之音亦安以樂也。《良耜》云：「百室盈止，婦子寧止。」安之極也。《湛露》云：「厭厭夜飲，不醉無歸。」樂之至也。《天保》云：「民之質矣，日用飲食。」是其政和也。亂世之政教與民心乖戾，民怨其政教，所以忿怒，述其怨怒之心而作歌，故亂世之音亦怨以怒也。《蓼莪》云：「民莫不穀，我獨何害！」怨之至也。《巷伯》云：「取彼譖人，投畀豺虎。」怒之甚也。《十月》云：「徹我牆屋，田卒汙萊。」是其政乖也。國將滅亡，民遭困厄，哀傷己身，思慕明世，述其哀思之心而作歌，故亡國之音亦哀以思也。《苕之華》云：「知我如此，不如無生。」哀之甚也。《大東》云：「眷言顧之，潸焉出涕。」思之篤也。《正月》云：「民今之無祿，天夭是椓。」是其民困也。詩述民志，樂歌民詩，故時政善惡見於音也。治世謂天下和平，亂世謂兵革不息，亡國謂國之將亡也。亂世謂世亂而國存，故以世言之。亡國則國亡而世絕，故不言世也。亂世言政，亡國不言政者，民困必政暴，舉其民困爲甚辭，故不言政也。亡國者，國實未亡，觀其歌詠，知其必亡，故謂之亡國耳，非已亡也。若其已亡，則無復作詩，不得有亡國之音。此云亂世、亡國者，謂賢人君子聽其樂音，知其亡亂，故謂之亂世之音、亡國之音。《樂記》所云「鄭、衛之音，亂世之音；桑閒、濮上之音，亡國之音」，與此異也。淫恣之人，肆於民上，滿志縱欲，甘酒嗜音，作爲新聲，以自娛樂，其音皆樂而爲之，無哀怨也。《樂記》云：「樂者，樂也，君子樂得其道，小人樂得其欲。」彼樂得其欲，所以謂之淫樂。爲此樂者，必亂必亡，故亦謂之亂世之音、亡國之音耳，與此不得同也。若然，此二者言哀樂出於民情，樂音從民而變，乃是人能變樂，非樂能變人。案《樂記》稱「人心感於物而後動，先王慎所以感之者，故作樂以和其聲。樂之感人深，其移風易俗」。又云：「志微、噍殺之音作而民思憂，廉直、莊誠之音作而民肅敬，寬裕、順成之音作而民慈愛，流僻、邪散之音作而民淫亂。」如彼文，又是樂能變人。樂由王者所制，民逐樂音而變。此言民能變樂，彼言樂能變人者，但兆民既眾，賢愚不等，以賢哲歌謠采詩定樂；以賢者所樂，教愚者爲樂；取智者之心，變不智者之心，制禮之事亦猶是也。禮者，稱人之情而爲之節文，賢者俯而就之，不肖者企而及之，是下民之所行，非聖人之所行也。聖王亦取賢行以教不賢，舉得中以裁不中。《禮記·問喪》稱：「禮者，非從天降，非從地出，人情而已矣。」是禮之本意出於民也。《樂記》又曰：「凡音之起，由人心生也。樂者，樂其所自生。」是樂之本意出於民也。《樂記》又曰：「夫物之感人無窮，而人之好惡無節，則是物至而人化物也。人化物也者，則滅天理而窮人欲者也。於是有悖逆詐偽之心，有淫佚作亂之事。故先王制禮作樂爲之節。」是王者采民情制禮樂之意。禮樂本出於民，還以教民，與夫雲出於山，復雨其山；火生於木，反焚其木，復何異哉！</ab>
        </div>
        <div source="#sj001_com_Mao_08">
          <head>【疏】「故正」至「於詩」。</head>
          <ab>正義曰：上言播詩於音，音從政變，政之善惡皆在於詩，故又言詩之功德也。由詩爲樂章之故，正人得失之行，變動天地之靈，感致鬼神之意，無有近於詩者。言詩最近之，餘事莫之先也。《公羊傳》說《春秋》功德云：「撥亂世，反諸正，莫近諸《春秋》。」何休云：「莫近，猶莫過之也。」詩之道所以能有此三事者，詩者志之所歌，歌者人之精誠，精誠之至，以類相感。詩人陳得失之事以爲勸戒，令人行善不行惡，使失者皆得是詩，能正得失也。普正人之得失，非獨正人君也。下云「上以風化下，下以風刺上」，是上下俱正人也。人君誠能用詩人之美道，聽嘉樂之正音，使賞善伐惡之道舉無不當，則可使天地效靈，鬼神降福也。故《樂記》云：「姦聲感人而逆氣應之，逆氣成象而淫樂興焉。正聲感人而順氣應之，順氣成象而和樂興焉。」又曰：「歌者直己而陳德也，動己而天地應焉，四時和焉，星辰理焉，萬物育焉。」此說聲能感物，能致順氣、逆氣者也。天地云動，鬼神云感，互言耳。《周禮》之例，天曰神，地曰祇，人曰鬼。鬼神與天地相對，唯謂人之鬼神耳。從人正而後能感動，故先言「正得失」也。此「正得失」與「雅者正也」、「正始之道」，本或作「政」，皆誤耳。今定本皆作「正」字。</ab>
        </div>
        <div source="#sj001_com_Mao_09">
          <head>【疏】「先王」至「俗」。</head>
          <ab>正義曰：上言詩有功德，此言用詩之事。「經夫婦」者，經，常也。夫婦之道有常，男正位乎外，女正位乎內，德音莫違，是夫婦之常。室家離散，夫妻反目，是不常也。教民使常，此夫婦猶《商書》云「常厥德」也。「成孝敬」者，孝以事親，可移於君；敬以事長，可移於貴。若得罪於君親，失意於長貴，則是孝敬不成。故教民使成此孝敬也。「厚人倫」者，倫，理也。君臣父子之義，朋友之交，男女之別，皆是人之常理。父子不親，君臣不敬，朋友道絕，男女多違，是人理薄也。故教民使厚此人倫也。「美教化」者，美謂使人服之而無厭也。若設言而民未盡從，是教化未美。故教民使美此教化也。「移風俗」者，《地理志》云：「民有剛柔緩急，音聲不同，係水土之風氣，故謂之風。好惡、取舍、動靜，隨君上之情欲，故謂之俗。」則風爲本，俗爲末，皆謂民情好惡也。緩急繫水土之氣，急則失於躁，緩則失於慢。王者爲政，當移之，使緩急調和，剛柔得中也。隨君上之情，則君有善惡，民並從之。有風俗傷敗者，王者爲政，當易之使善。故《地理志》又云：「孔子曰：『移風易俗，莫善於樂。』言聖王在上，統理人倫，必移其本而易其末，然後王教成。」是其事也。此皆用詩爲之，故云「先王以是」，以，用也，言先王用詩之道爲此五事也。案《王制》云：「廣谷大川異制，民生其閒者異俗。脩其教，不易其俗。」此云「易俗」，彼言「不易」者，彼謂五方之民，戎夷殊俗，言語不通，器械異制，王者就而撫之，不復易其器械，同其言音，故言「不易其俗」，與此異也。此序言詩能易俗，《孝經》言樂能移風俗者，詩是樂之心，樂爲詩之聲，故詩、樂同其功也。然則詩、樂相將，無詩則無樂。周存六代之樂，豈有黃帝之詩？有樂而無詩，何能移風易俗？斯不然矣。原夫樂之初也，始於人心，出於口歌，聖人作八音之器以文之，然後謂之爲音，謂之爲樂。樂雖逐詩爲曲，仿詩爲音，曲有清濁次第之序，音有宮商相應之節，其法既成，其音可久，是以昔日之詩雖絕，昔日之樂常存。樂本由詩而生，所以樂能移俗。歌其聲謂之樂，誦其言謂之詩，聲言不同，故異時別教。《王制》稱「春教樂，夏教詩」。《經解》稱「溫柔敦厚，詩教也；廣博易良，樂教也」。由其事異，故異教也，此之謂詩樂。據五帝以還，詩樂相將，故有詩則有樂。若上皇之世，人性醇厚，徒有嬉戲之樂，未有歌詠之詩。</ab>
        </div>
        <div source="#sj001_com_Mao_10">
          <head>【疏】「故詩」至「六曰頌」。</head>
          <ab>正義曰：上言詩功既大，明非一義能周，故又言「詩有六義」。《大師》上文未有「詩」字，不得徑云「六義」，故言「六詩」。各自爲文，其實一也。彼注云：「風，言賢聖治道之遺化。賦之言鋪，直鋪陳今之政教善惡。比，見今之失，不敢斥言，取比類以言之。興，見今之美，嫌於媚諛，取善事以喻勸之。雅，正也，言今之正者，以爲後世法。頌之言誦也，容也，誦今之德，廣以美之。」是解六義之名也。彼雖各解其名，以詩有正、變，故互見其意。「風」云賢聖之遺化，謂變風也。「雅」云「言今之正，以爲後世法」，謂正雅也。其實正風亦言當時之風化，變雅亦是賢聖之遺法也。「頌」訓爲「容」，止云「誦今之德，廣以美之」，不解容之義，謂天子美有形容，下云「美盛德之形容」，是其事也。「賦」云「鋪陳今之政教善惡」，其言通正、變，兼美、刺也。「比」云「見今之失，取比類以言之」，謂刺詩之比也。「興」云「見今之美，取善事以勸之」，謂美詩之興也。其實美、刺俱有比、興者也。鄭必以「風」言賢聖之遺化，舉變風者，以唐有堯之遺風，故於「風」言賢聖之遺化。「賦」者，直陳其事，無所避諱，故得失俱言。「比」者，比託於物，不敢正言，似有所畏懼，故云「見今之失，取比類以言之」。「興」者，興起志意讚揚之辭，故云「見今之美以喻勸之」。「雅」既以齊正爲名，故云「以爲後世法」。鄭之所注，其意如此。詩皆用之於樂，言之者無罪。賦則直陳其事。於比、興云「不敢斥言」、「嫌於媚諛」者，據其辭不指斥，若有嫌懼之意。其實作文之體，理自當然，非有所嫌懼也。六義次第如此者，以詩之四始，以風爲先，故曰「風」。風之所用，以賦、比、興爲之辭，故於風之下即次賦、比、興，然後次以雅、頌。雅、頌亦以賦、比、興爲之，既見賦、比、興於風之下，明雅、頌亦同之。鄭以賦之言鋪也，鋪陳善惡，則詩文直陳其事，不譬喻者，皆賦辭也。鄭司農云：「比者，比方於物。諸言如者，皆比辭也。」司農又云：「興者，託事於物則興者起也。取譬引類，起發已心，詩文詩舉草木鳥獸以見意者，皆興辭也。」賦、比、興如此次者，言事之道，直陳爲正，故《詩經》多賦在比、興之先。比之與興，雖同是附託外物，比顯而興隱。當先顯後隱，故比居興先也。毛傳特言興也，爲其理隱故也。風、雅、頌者，皆是施政之名也。上云「風，風也，教也。風以動之，教以化之」，是風爲政名也。下云「雅者，正也。政有小大，故有《小雅》焉，有《大雅》焉」，是雅爲政名也。《周頌譜》云：「頌之言容，天子之德，光被四表，格于上下，此之謂容」，是頌爲政名也。人君以政化下，臣下感政作詩，故還取政教之名，以爲作詩之目。風、雅、頌同爲政稱，而事有積漸，教化之道，必先諷動之，物情既悟，然後教化，使之齊正。言其風動之初，則名之曰風。指其齊正之後，則名之曰雅。風俗既齊，然後德能容物，故功成乃謂之頌。先風，後雅、頌，爲此次故也。一國之事爲風，天下之事爲雅者，以諸侯列土樹疆，風俗各異，故唐有堯之遺風，魏有儉約之化，由隨風設教，故名之爲風。天子則威加四海，齊正萬方，政教所施，皆能齊正，故名之爲雅。風、雅之詩，緣政而作，政既不同，詩亦異體，故《七月》之篇備有風、雅、頌。《駉頌序》云：「史克作是頌。」明作者本意，自定爲風體，非采得之後始定體也。詩體既異，其聲亦殊。《公羊傳》曰：「十一而稅，頌聲作。」《史記》稱微子過殷墟而作雅聲。《譜》云：「師摯之始，《關雎》之亂，早失風聲矣。」《樂記》云：「人不能無亂，先王恥其亂，故制雅、頌之聲以道之。」是其各自別聲也。詩各有體，體各有聲，大師聽聲得情，知其本意。《周南》爲王者之風，《召南》爲諸侯之風，是聽聲而知之也。然則風、雅、頌者，詩篇之異體；賦、比、興者，詩文之異辭耳，大小不同，而得並爲六義者，賦、比、興是詩之所用，風、雅、頌是詩之成形，用彼三事，成此三事，是故同稱爲義，非別有篇卷也。《鄭志》：「張逸問：『何詩近於比、賦、興？』答曰：『比、賦、興，吳札觀詩已不歌也。孔子錄《詩》，已合風、雅、頌中，難復摘別。篇中義多興。』」逸見風、雅、頌有分段，以爲比、賦、興亦有分段，謂有全篇爲比，全篇爲興，欲鄭指摘言之。鄭以比、賦、興者直是文辭之異，非篇卷之別，故遠言從本來不別之意。言「吳札觀詩已不歌」，明其先無別體，不可歌也。「孔子錄《詩》，已合風、雅、頌中」，明其先無別體，不可分也。元來合而不分，今日「難復摘別」也。言「篇中義多興」者，以毛傳於諸篇之中每言興也。以興在篇中，明比、賦亦在篇中，故以興顯比、賦也。若然，比、賦、興元來不分，則唯有風、雅、頌三詩而已。《藝論》云「至周分爲六詩」者，據《周禮》「六詩」之文而言之耳，非謂篇卷也。或以爲鄭云孔子已合於風、雅、頌中，則孔子以前，未合之時，比、賦、興別爲篇卷。若然，則離其章句，析其文辭，樂不可歌，文不可誦。且風、雅、頌以比、賦、興爲體，若比、賦、興別爲篇卷，則無風、雅、頌矣。是比、賦、興之義，有詩則有之。唐、虞之世，治致昇平，周於太平之世，無諸侯之風，則唐、虞之世必無風也。雅雖王者之政，乃是太平前事，以堯、舜之聖，黎民時雍，亦似無雅，於六義之中，唯應有頌耳。夏在制禮之後，不復面稱目諫，或當有雅。夏氏之衰，昆吾作霸，諸侯彊盛，或當有風。但篇章泯滅，無以言之。《藝論》云「唐、虞始造其初，至周分爲六詩」，據《周禮》成文而言之，詩之六義，非起於周也。</ab>
        </div>
        <div source="#sj001_com_Mao_11">
          <head>【疏】「上以」至「曰風」。</head>
          <ab>正義曰：臣下作詩，所以諫君，君又用之教化，故又言上下皆用此上六義之意。在上，人君用此六義風動教化；在下，人臣用此六義以風喻箴刺君上。其作詩也，本心主意，使合於宮商相應之文，播之於樂，而依違譎諫，不直言君之過失，故言之者無罪。人君不怒其作主而罪戮之，聞之者足以自戒。人君自知其過而悔之，感而不切，微動若風，言出而過改，猶風行而草偃，故曰「風」。上言「風，風也，教也」，向下以申風義。此云「故曰風」，向上而結彼文，使首尾相應，解盡風義。此六義之下而解名風之意，則六義皆名爲風，以風是政教之初，六義風居其首，故六義總名爲風，六義隨事生稱耳。若此辭總上六義，則有正、變，而云「主文譎諫」，唯說刺詩者，以詩之作皆爲正邪防失，雖論功誦德，莫不匡正人君，故主說作詩之意耳。詩皆人臣作之以諫君，然後人君用之以化下。此先云「上以風化下」者，以其教從君來，上下俱用，故先尊後卑。襄十六年《左傳》稱齊人伐魯，求救於晉。晉人不許。穆叔見中行獻子，賦《圻父》。獻子曰：「偃知罪矣。」穆叔賦，而晉人不得怨之，是言之者無罪也。獻子服罪，是聞之者足以戒也。俗本「戒」上有「自」字者，誤。定本直云「足以戒」也。</ab>
        </div>
        <div source="#sj001_com_ZX_02">
          <head>箋「風化」至「直諫」。</head>
          <ab>正義曰：風者，若風之動物，故謂之「譬喻，不斥言也」。人君教民，自得指斥，但用詩教民，播之於樂，故亦不斥言也。上言「聲成文」，此言「主文」，知作詩者主意，令詩文與樂之宮商相應也。如上所說，先爲詩歌，樂逐詩爲曲，則是宮商之辭，學詩文而爲之。此言作詩之文，主應於宮商者，初作樂者，準詩而爲聲，聲既成形，須依聲而作詩，故後之作詩者，皆主應於樂文也。譎者，權詐之名，託之樂歌，依違而諫，亦權詐之義，故謂之譎諫。</ab>
        </div>
        <div source="#sj001_com_Mao_12">
          <head>【疏】「至於」至「雅作矣」。</head>
          <ab>正義曰：《詩》之風、雅，有正有變，故又言變之意。至於王道衰，禮義廢而不行，政教施之失所，遂使諸侯國國異政，下民家家殊俗。詩人見善則美，見惡則刺之，而變風、變雅作矣。「至於」者，從盛而至於衰，相承首尾之言也。禮義言廢者，典法仍存，但廢而不行耳。政教言失者，非無政教，但施之失理耳。由施之失理，故使國國異政，家家殊俗，皆是道衰之事，故云道衰以冠之。禮義者，政教之本，故先禮義而後政教。定本「禮義廢」，俗本有作「儀」字者，非也。此「家」謂天下民家。《孝經》云「非家至而日見之也」，亦謂天下民家，非大夫稱家也。民隨君上之欲，故稱俗。若大夫之家，不得謂之俗也。變風、變雅，必王道衰乃作者，夫天下有道，則庶人不議；治平累世，則美刺不興。何則？未識不善則不知善爲善，未見不惡則不知惡爲惡。太平則無所更美，道絕則無所復譏，人情之常理也，故初變惡俗則民歌之，風、雅正經是也；始得太平則民頌之，《周頌》諸篇是也。若其王綱絕紐，禮義消亡，民皆逃死，政盡紛亂。《易》稱天地閉，賢人隱。於此時也，雖有智者，無復譏剌。成王太平之後，其美不異於前，故頌聲止也。陳靈公淫亂之後，其惡不復可言，故變風息也。班固云：「成、康沒而頌聲寢，王澤竭而《詩》不作。」此之謂也。然則變風、變雅之作，皆王道始衰，政教初失，尚可匡而革之，追而復之，故執彼舊章，繩此新失，覬望自悔其心，更遵正道，所以變詩作也。以其變改正，法故謂之變焉。季札見歌《小雅》，曰：「美哉！思而不貳，怨而不言，其周德之衰乎！猶有先王之遺民。」是由王澤未竭，民尚知禮，以禮救世，作此變詩，故變詩，王道衰乃作也。《譜》云「夷身失禮，懿始受譖」，則周道之衰，自夷、懿始矣。變雅始於厲王，無夷、懿之雅者，蓋孔子錄而不得，或有而不足錄也。昭十二年《左傳》稱祭公謀父作《祈招》之詩以諫穆王，衛頃、齊哀之時而有變風，明時作變雅，但不錄之耳。王道衰，諸侯有變風；王道盛，諸侯無正風者；王道明盛，政出一人，太平非諸侯之力，不得有正風；王道既衰，政出諸侯，善惡在於己身，不由天子之命，惡則民怨，善則民喜，故各從其國，有美剌之變風也。</ab>
        </div>
        <div source="#sj001_com_Mao_13">
          <head>【疏】「國史」至「上」。</head>
          <ab>正義曰：上既言變詩之作，此又說作變之由。言國之史官，皆博聞強識之士，明曉於人君得失善惡之迹，禮義廢則人倫亂，政教失則法令酷，國史傷此人倫之廢棄，哀此刑政之苛虐，哀傷之志鬱積於內，乃吟詠己之情性，以風刺其上，覬其改惡爲善，所以作變詩也。國史者，周官大史、小史、外史、御史之等皆是也。此承變風、變雅之下，則兼據天子諸侯之史矣。得失之跡者，人君既往之所行也。明曉得失之迹，哀傷而詠情性者，詩人也。非史官也。《民勞》、《常武》，公卿之作也。《黃鳥》、《碩人》，國人之風。然則凡是臣民，皆得風剌，不必要其國史所爲。此文特言國史者，鄭答張逸云：「國史采眾詩時，明其好惡，令瞽矇歌之。其無作主，皆國史主之，令可歌。」如此言，是由國史掌書，故託文史也。茍能制作文章，亦可謂之爲史，不必要作史官。《駉》云「史克作是頌」，史官自有作詩者矣，不盡是史官爲之也。言明其好惡，令瞽矇歌之，是國史選取善者，始付樂官也。言其無作主，國史主之，嫌其作者無名，國史不主之耳。其有作主，亦國史主之耳。「人倫之廢」，即上「禮義廢」也。「刑政之苛」，即上「政教失」也。動聲曰吟，長言曰詠，作詩必歌，故言「吟詠情性」也。</ab>
        </div>
        <div source="#sj001_com_Mao_14">
          <head>【疏】「達於」至「之澤」。</head>
          <ab>正義曰：此又言王道既衰，所以能作變詩之意。作詩者皆曉達於世事之變易，而私懷其舊時之風俗，見時世政事，變易舊章，即作詩以舊法誡之，欲使之合於禮義。故變風之詩，皆發於民情，止於禮義，言各出民之情性而皆合於禮義也。又重說發情、止禮之意。發乎情者，民之性，言其民性不同，故各言其志也；止乎禮義者，先王之澤，言俱被先王遺澤，故得皆止禮義也。展轉申明作詩之意。「達於事變」者，若唐有帝堯殺禮救危之化，後世習之，失之於儉不中禮。陳有大姬好巫歌舞之風，後世習之，失之於遊蕩無度。是其風俗改變，時人曉達之也。「懷其舊俗」者，若齊有太公之風，衛有康叔之化，其遺法仍在，詩人懷挾之也。詩人既見時世之事變，改舊時之俗，故依準舊法，而作詩戒之。雖俱準舊法，而詩體不同，或陳古政治，或指世淫荒。雖復屬意不同，俱懷匡救之意，故各發情性，而皆止禮義也。此亦兼論變雅，獨言變風者，上已變風、變雅雙舉其文，此從省而略之也。「先王之澤」，謂先王有德澤而流及於後世，詩人得其餘化，故能懷其舊俗也。鄭答張逸云：「舊俗者，若晉有堯之遺風，先王之澤，衛有康叔餘烈。」如此言，則康叔當云先公，而云先王者，以變雅有先王之澤，變風有先公之澤。故季札見歌《齊》，曰：「表東海者，其太公乎？」見歌小雅，曰：「猶有先王之遺民。」是其風稟先公，雅稟先王也。上舉變風，下言先王，風、雅互相見也。上言國史作詩，此言民之性，明作詩皆在民意，非獨國史能爲，亦是互見也。作詩止於禮義，則應言皆合禮。而變風所陳，多說姦淫之狀者，男淫女奔，傷化敗俗，詩人所陳者，皆亂狀淫形，時政之疾病也，所言者，皆忠規切諫，救世之針藥也。《尚書》之三風十愆，疾病也。詩人之四始六義，救藥也。若夫疾病尚輕，有可生之道，則醫之治也用心銳。扁鵲之療太子，知其必可生也。疾病已重，有將死之勢，則醫之治也用心緩。秦和之視平公，知其不可爲也。詩人救世，亦猶是矣。典刑未亡，覬可追改，則箴規之意切，《鶴鳴》、《沔水》，殷勤而責王也。淫風大行，莫之能救，則匡諫之志微，《溱泱》、《桑中》，所以咨嗟歎息而閔世。陳、鄭之俗，亡形已成，詩人度已箴規必不變改，且復賦己之志，哀歎而已，不敢望其存，是謂匡諫之志微。故季札見歌《陳》，曰：「國無主，其能久乎！」見歌《鄭》，曰：「美哉！其細已甚，民弗堪也，是其先亡乎！」美者，美詩人之情，言不有先王之訓，孰能若此。先亡者，見其匡諫意微，知其國將亡滅也。</ab>
        </div>
        <div source="#sj001_com_Mao_15">
          <head>【疏】「是以」至「之雅」。</head>
          <ab>正義曰：序說正、變之道，以風、雅與頌區域不同，故又辯三者體異之意。「是以」者，承上生下之辭，言詩人作詩，其用心如此。一國之政事善惡，皆繫屬於一人之本意，如此而作詩者，謂之風。言道天下之政事，發見四方之風俗，如是而作詩者，謂之雅。言風、雅之別，其大意如此也。「一人」者，作詩之人。其作詩者，道己一人之心耳。要所言一人心，乃是一國之心。詩人覽一國之意，以爲己心，故一國之事繫此一人，使言之也。但所言者，直是諸侯之政，行風化於一國，故謂之風，以其狹故也。言天下之事，亦謂一人言之。詩人總天下之心，四方風俗，以爲己意，而詠歌王政，故作詩道說天下之事，發見四方之風。所言者，乃是天子之政，施齊正於天下，故謂之雅，以其廣故也。風之與雅，各是一人所爲，風言一國之事繫一人，雅亦天下之事繫一人。雅言天下之事，謂一人言天下之事。風亦一人言一國之事。序者逆順立文，互言之耳。故《志》張逸問：「嘗聞一人作詩，何謂？」答曰：「作詩者，一人而已。其取義者，一國之事。變雅則譏王政得失，閔風俗之衰，所憂者廣，發於一人之本身。」如此言，風、雅之作，皆是一人之言耳。一人美，則一國皆美之；一人刺，則天下皆刺之。《穀風》、《黃鳥》，妻怨其夫，未必一國之妻皆怨夫耳。《北門》、《北山》，下怨其上，未必一朝之臣皆怨上也。但舉其夫婦離絕，則知風俗敗矣；言己獨勞從事，則知政教偏矣，莫不取眾之意以爲己辭。一人言之，一國皆悅。假使聖哲之君，功齊區宇，設有一人，獨言其惡，如弁隨、務光之羞見殷湯，伯夷、叔齊之恥事周武，海內之心不同之也。無道之主，惡加萬民，設有一人，獨稱其善，如張竦之美王莽，蔡邕之惜董卓，天下之意不與之也。必是言當舉世之心，動合一國之意，然後得爲風、雅，載在樂章。不然，則國史不錄其文也。此言謂之風、雅，理兼正、變。天下無道，政出諸侯，而變雅亦稱雅者，當作變雅之時，王政仍被邦國。《大學》曰：「堯、舜率天下以仁而民從之，桀、紂率天下以暴而民從之。」是善政、惡政皆能正人，所以幽、厲之詩亦名爲雅。及平王東遷，政遂微弱，其政纔行境內，是以變爲風焉。</ab>
        </div>
        <div source="#sj001_com_Mao_16">
          <head>【疏】「雅者」至「雅焉」。</head>
          <ab>正義曰：上已解風名，故又解雅名。雅者訓爲正也，由天子以政教齊正天下，故民述天子之政，還以齊正爲名。王之齊正天下得其道，則述其美，雅之正經及宣王之美詩是也。若王之齊正天下失其理，則刺其惡，幽、厲小雅是也。詩之所陳，皆是正天下大法，文、武用詩之道則興，幽、厲不用詩道則廢。此雅詩者，言說王政所用廢興，以其廢興，故有美刺也。又解有二雅之意。王者政教有小大，詩人述之亦有小大，故有小雅焉，有大雅焉。小雅所陳，有飲食賓客，賞勞羣臣，燕賜以懷諸侯，征伐以強中國，樂得賢者，養育人材，於天子之政，皆小事也。大雅所陳，受命作周，代殷繼伐，荷先王之福祿，尊祖考以配天，醉酒飽德，能官用士，澤被昆蟲，仁及草木，於天子之政，皆大事也。詩人歌其大事，制爲大體；述其小事，制爲小體。體有大小，故分爲二焉。風見優劣之差，故《周南》先於《召南》，雅見積漸之義，故小雅先於大雅，此其所以異也。詩體既異，樂音亦殊。國風之音，各從水土之氣，述其當國之歌而作之。雅、頌之音，則王者遍覽天下之志，總合四方之風而制之，《樂記》所謂「先王制雅、頌之聲以道之」，是其事也。詩體既定，樂音既成，則後之作者各從舊俗。「變風」之詩，各是其國之音，季札觀之，而各知其國，由其音異故也。小雅音體亦然。正經述大政爲大雅，述小政爲小雅，有小雅、大雅之聲。王政既衰，變雅兼作，取大雅之音，歌其政事之變者，謂之「變大雅」；取其小雅之音，歌其政事之變者，謂之「變小雅」，故變雅之美刺，皆由音體有小大，不復由政事之大小也。風述諸侯之政，非無小大，但化止一國，不足分別。頌則功成乃作，歸美報神，皆是大事，無復別體，故不分爲「二風」、「二頌」也。定本「王政所由廢興」，俗本「王政」下有「之」字，誤也。</ab>
        </div>
        <div source="#sj001_com_Mao_17">
          <head>【疏】「頌者」至「神明者」。</head>
          <ab>正義曰：上解風、雅之名，風、雅之體，故此又解頌名、頌體。上文因變風、變雅作矣，即說風、雅之體，故言「謂之風」，「謂之雅」，以結上文。此上未有頌作之言，文無所結，故云「頌者，美盛德之形容」，明訓「頌」爲「容」，解頌名也。「以其成功，告於神明」，解頌體也。上言「雅者，正也」，此亦當云「頌者，容也」。以雅已備文，此亦從可知，故略之也。《易》稱「聖人擬諸形容，象其物宜」，則形容者，謂形狀容貌也。作頌者美盛德之形容，則天子政教有形容也。可美之形容，正謂道教周備也，故《頌譜》云：「天子之德，光被四表，格於上下，無不覆燾，無不持載。」此之謂容，其意出於此也。「成功」者，營造之功畢也。天之所營在於命聖，聖之所營在於任賢，賢之所營在於養民。民安而財豐，眾和而事節，如是則司牧之功畢矣。干戈既戢，夷狄來賓，嘉瑞悉臻，遠邇咸服，羣生盡遂其性，萬物各得其所，即是成功之驗也。萬物本於天人本於祖，天之所命者牧民也，祖之所命者成業也。民安業就，須告神使知，雖社稷山川四嶽河海皆以民爲主，欲民安樂，故作詩歌其功，遍告神明，所以報神恩也。王者政有興廢，未嘗不祭羣神，但政未太平，則神無恩力，故太平德洽，始報神功。頌詩直述祭祀之狀，不言得神之力，但美其祭祀，是報德可知。此解頌者，唯《周頌》耳，其商、魯之頌則異於是矣。《商頌》雖是祭祀之歌，祭其先王之廟，述其生時之功，正是死後頌德，非以成功告神，其體異於《周頌》也。《魯頌》主詠僖公功德纔，如變風之美者耳，又與《商頌》異也。頌者，美詩之名，王者不陳魯詩，魯人不得作風，以其得用天子之禮，故借天子美詩之名，改稱爲頌，非《周頌》之流也。孔子以其同有頌名，故取備三頌耳。置之《商頌》前者，以魯是周宗親同姓，故使之先前代也。</ab>
        </div>
        <div source="#sj001_com_Mao_18">
          <head>【疏】「是謂四始，詩之至也」。</head>
          <ab>正義曰：「四始」者，鄭答張逸云：「風也，小雅也，大雅也，頌也。人君行之則爲興，廢之則爲衰。」又箋云：「始者，王道興衰之所由。」然則此四者是人君興廢之始，故謂之四始也。「《詩》之至」者，《詩》理至極，盡於此也。序說《詩》理既盡，故言此以終之。案《詩緯·汎歷樞》云：「《大明》在亥，水始也。《四牡》在寅，木始也。《嘉魚》在已，火始也。《鴻鴈》在申，金始也。」與此不同者，緯文因金木水火有四始之義，以《詩》文託之。又鄭作《六藝論》，引《春秋緯·演孔圖》云：「《詩》含五際、六情」者，鄭以《汎歷樞》云午亥之際爲革命，卯酉之際爲改正。辰在天門，出入候聽。卯，《天保》也。酉，《祈父》也。午，《采芑》也。亥，《大明》也。然則亥爲革命，一際也；亥又爲天門出入候聽，二際也；卯爲陰陽交際，三際也；午爲陽謝陰興，四際也；酉爲陰盛陽微，五際也。其六情者，則《春秋》云「喜、怒、哀、樂、好、惡」是也。《詩》既含此五際六情，故鄭於《六藝論》言之。</ab>
        </div>
        <div source="#sj001_com_Mao_19">
          <head>【疏】「然則《關雎》、《麟趾》之化，王者之風，故係之周公」至「繫之召公」。</head>
          <ab>正義曰：序因《關雎》是風化之始，遂因而申之，廣論《詩》義《詩》理既盡，然後乃說《周南》、《召南》。然者，然上語；則者，則下事，因前起後之勢也。然則《關雎》、《麟趾》之化，是王者之風，文王之所以教民也。王者必聖，周公聖人，故繫之周公。不直名爲「周」，而連言「南」者，言此文王之化，自北土而行於南方故也。《鵲巢》、《騶虞》之德，是諸侯之風，先王大王、王季所以教化民也。諸侯必賢，召公賢人，故繫之召公。不復言「南」，意與《周南》同也。《周南》言化，《召南》言德者，變文耳。上亦云「《關雎》，后妃之德」，是其通也。諸侯之風，言先王之所以教；王者之風，不言文王之所以教者，二《南》皆文王之化，不嫌非文王也。但文王所行，兼行先王之道，感文王之化爲《周南》，感先王之化爲《召南》，不言先王之教，無以知其然，故特著之也。此實文王之詩，而繫之二公者，《志》張逸問：「王者之風，王者當在雅，在風何？」答曰：「文王以諸侯而有王者之化，述其本宜爲風。」逸以文王稱王，則詩當在雅，故問之。鄭以此詩所述，述文王爲諸侯時事，以有王者之化，故稱王者之風，於時實是諸侯，詩人不爲作雅。文王三分有二之化，故稱「王者之風」，是其風者，王業基本。此述服事殷時王業基本之事，故云「述其本宜爲風」也。化霑一國謂之爲風，道被四方乃名爲雅，文王纔得六州，未能天下統一，雖則大於諸侯，正是諸侯之大者耳。此二《南》之人猶以諸侯待之，爲作風詩，不作雅體。體實是風，不得謂之爲雅。文王末年，身實稱王，又不可以《國風》之詩繫之王身。名無所繫，詩不可棄，因二公爲王行化，是故繫之二公。天子嫁女於諸侯，使諸侯爲之主，亦此義也。其《鹿鳴》，文王詩人，本以天子待之作雅，非基本之事，故不爲風也。若然，作王者之風，必感聖人之化，已知文王之聖，應知終必爲王。不爲作雅而作風者，詩者志也，各言其志。文王於時未稱王號，或爲作雅，或爲作風，人志不同故也。</ab>
        </div>
        <div source="#sj001_com_ZX_04">
          <head>箋「自從」至「王季」。</head>
          <ab>正義曰：《釋詁》云：「從，自也。」反覆相訓，是「自」得爲「從」也。文王之國在於岐周東北，近於紂都，西北迫於戎狄，故其風化南行也。《漢廣序》云「美化行乎江漢之域」，是從岐周被江漢之域也。太王始有王迹，周之追諡，上至太王而已，故知先王斥太王、王季。</ab>
        </div>
        <div source="#sj001_com_Mao_20">
          <head>【疏】「《周南》」至「之基」。</head>
          <ab>正義曰：既言繫之周、召，又總舉二《南》要義。《周南》、《召南》二十五篇之詩，皆是正其初始之大道，王業風化之基本也。高以下爲基，遠以近爲始。文王正其家而後及其國，是正其始也。化南土以成王業，是王化之基也。季札見歌《周南》、《召南》，曰：「始基之矣，猶未也。」服虔云：「未有《雅》、《頌》之成功。」亦謂二《南》爲王化基始，序意出於彼文也。</ab>
        </div>
        <div source="#sj001_com_Mao_21">
          <head>【疏】「是以」至「之義也」。</head>
          <ab>正義曰：上既總言二《南》，又說《關雎》篇義，覆述上后妃之德由，言二《南》皆是正始之道，先美家內之化。是以《關雎》之篇，說后妃心之所樂，樂得此賢善之女，以配己之君子；心之所憂，憂在進舉賢女，不自淫恣其色；又哀傷處窈窕幽閒之女未得升進，思得賢才之人與之共事。君子勞神苦思，而無傷害善道之心，此是《關雎》詩篇之義也。毛意當然。定本「是《關雎》之義」，俗本「是」下有「以」者，誤也。鄭以「哀」爲「衷」，言后妃衷心念恕在窈窕幽閒之善女，思使此女有賢才之行，欲令宮內和協而無傷害善人之心。餘與毛同。婦人謂夫爲君子，上下之通名。樂得淑女，以配君子，言求美德善女，使爲夫嬪御，與之共事文王，五章皆是也。女有美色，男子悅之，故經傳之文通謂女人爲色。淫者過也，過其度量謂之爲淫。男過愛女謂淫女色，女過求寵是自淫其色。此言不淫其色者，謂后妃不淫恣已身之色。其者，其后妃也。婦德無厭，志不可滿，凡有情欲，莫不妒忌。唯后妃之心，憂在進賢，賢人不進，以爲己憂。不縱恣己色，以求專寵，此生民之難事，而后妃之性能然，所以歌美之也。毛以爲哀窈窕之人與后妃同德者也，后妃以已則能配君子，彼獨幽處未升，故哀念之也。既哀窈窕之未升，又思賢才之良質，欲進舉之也。哀窈窕還是樂得淑女也，思賢才還是憂在進賢也，殷勤而說之也。指斥詩文則憂在進賢，下三章是也。不淫其色，首章上二句是也。此詩之作，主美后妃進賢，所以能進賢者，由不淫其色，故先言不淫其色。序論作者之意，主在進賢，故先云進賢，所以經序倒也。鄭解哀字爲異，其經亦與毛同。</ab>
        </div>
        <div source="#sj001_com_ZX_05">
          <head>箋「哀蓋」至「好逑」。</head>
          <ab>正義曰：以后妃之求賢女，直思念之耳，無哀傷之事在其閒也。經云「鍾鼓樂之」，「琴瑟友之」，哀樂不同，不得有悲哀也，故云「蓋字之誤」。箋所易字多矣，皆注云當爲某字。此在《詩》初，故云蓋爲疑辭。以下皆仿此。衷與忠，字異而義同，於文中心爲忠，如心爲恕，故云恕之，謂念恕此窈窕之女，思使之有賢才，言不忌勝已而害賢也。無傷善之心，謂不用傷害善人。經稱眾妾有逑怨，欲令窈窕之女和諧，不用使之相傷害，故云「謂好逑也」。《論語》云「《關雎》樂而不淫，哀而不傷」，即此序之義也。《論語》注云：「哀世夫婦不得此人，不爲滅傷其愛。」此以哀爲衷，彼仍以哀爲義者，鄭答劉炎云：「《論語》注人閒行久，義或宜然，故不復定，以遺後說。」是鄭以爲疑，故兩解之也。必知毛異於鄭者，以此詩出於毛氏，字與三家異者動以百數。此序是毛置篇端，若毛知其誤，自當改之，何須仍作哀字也？毛無破字之理，故知從哀之義。毛既以哀爲義，則以下義勢皆異於鄭。思賢才，謂思賢才之善女也。無傷善之心，言其能使善道全也。庸人好賢則志有懈倦，中道而廢則善心傷。后妃能寤寐而思之，反側而憂之，不得不已，未嘗懈倦，是其善道必全，無傷缺之心。然則毛意無傷善之心，當謂三章是也。王肅云：「哀窈窕之不得，思賢才之良質，無傷善之心焉。若苟慕其色，則善心傷也。」</ab>
        </div>
      </div>
    </div>
    <div type="poem" xml:id="sj001">
      <lg type="stanza" xml:id="sj001s01">
        <lg type="couplet" xml:id="sj001s01e1">
          <l xml:id="sj001s01l1">關關雎鳩，</l>
          <l xml:id="sj001s01l2">在河之洲；</l>
        </lg>
        <lg type="couplet" xml:id="sj001s01e2">
          <l xml:id="sj001s01l3">窈窕淑女，</l>
          <l xml:id="sj001s01l4">君子好逑。</l>
        </lg>
      </lg>
      <lg type="stanza" xml:id="sj001s02">
        <lg type="couplet" xml:id="sj001s02e1">
          <l xml:id="sj001s02l1">參差荇菜，</l>
          <l xml:id="sj001s02l2">左右流之；</l>
        </lg>
        <lg type="couplet" xml:id="sj001s02e2">
          <l xml:id="sj001s02l3">窈窕淑女，</l>
          <l xml:id="sj001s02l4">寤寐求之。</l>
        </lg>
      </lg>
      <lg type="stanza" xml:id="sj001s03">
        <lg type="couplet" xml:id="sj001s03e1">
          <l xml:id="sj001s03l1">求之不得，</l>
          <l xml:id="sj001s03l2">寤寐思服；</l>
        </lg>
        <lg type="couplet" xml:id="sj001s03e2">
          <l xml:id="sj001s03l3">悠哉悠哉，</l>
          <l xml:id="sj001s03l4">輾轉反側。</l>
        </lg>
      </lg>
      <lg type="stanza" xml:id="sj001s04">
        <lg type="couplet" xml:id="sj001s04e1">
          <l xml:id="sj001s04l1">參差荇菜，</l>
          <l xml:id="sj001s04l2">左右采之；</l>
        </lg>
        <lg type="couplet" xml:id="sj001s04e2">
          <l xml:id="sj001s04l3">窈窕淑女，</l>
          <l xml:id="sj001s04l4">琴瑟友之。</l>
        </lg>
      </lg>
      <lg type="stanza" xml:id="sj001s05">
        <lg type="couplet" xml:id="sj001s05e1">
          <l xml:id="sj001s05l1">參差荇菜，</l>
          <l xml:id="sj001s05l2">左右芼之；</l>
        </lg>
        <lg type="couplet" xml:id="sj001s05e2">
          <l xml:id="sj001s05l3">窈窕淑女，</l>
          <l xml:id="sj001s05l4">鍾鼓樂之。</l>
        </lg>
      </lg>
    </div>
  </front>
  <body>
    <div source="#sj001s01" type="commentaries">
      <div source="#sj001s01e1" type="commentary">
        <div resp="#Mao" xml:id="sj001s01e1_com_Mao">
          <ab>興也。關關，和聲也。雎鳩，王雎也，鳥摯而有別。水中可居者曰洲。后妃說樂君子之德，無不和諧，又不淫其色，慎固幽深，若關雎之有別焉，然後可以風化天下。夫婦有別則父子親，父子親則君臣敬，君臣敬則朝廷正，朝廷正則王化成。</ab>
        </div>
        <div resp="#ZX" xml:id="sj001s01e1_com_ZX">
          <head>箋云：</head>
          <ab>摯之言至也，謂王雎之鳥，雌雄情意至然而有別。</ab>
        </div>
        <div resp="#LDM" xml:id="sj001s01e1_com_LDM">
          <ab>雎，七胥反。鳩，九尢反，鳥之有至別者。洲音州。興，虛應反，沈許甑反。案：興是譬諭之名，意有不盡，故題曰興。他皆放此。摯本亦作鷙，音至。別，彼竭反，下同。說音悅。樂音洛。諧，戶皆反。朝，直遙反。廷，徒佞反。</ab>
        </div>
      </div>
      <div source="#sj001s01e2" type="commentary">
        <div resp="#Mao" xml:id="sj001s01e2_com_Mao">
          <ab>窈窕，幽閒也。淑，善。逑，匹也。言后妃有關雎之德，是幽閒貞專之善女，宜為君子之好匹。</ab>
        </div>
        <div resp="#ZX" xml:id="sj001s01e2_com_ZX">
          <head>箋云：</head>
          <ab>怨耦曰仇。言后妃之德和諧，則幽閒處深宮貞專之善女，能為君子和好眾妾之怨者。言皆化后妃之德，不嫉妒，謂三夫人以下。</ab>
        </div>
        <div resp="#LDM" xml:id="sj001s01e2_com_LDM">
          <ab>好，毛如字，鄭呼報反。《兔罝》詩放此。逑音求，毛云「匹也」，本亦作仇，音同。鄭云「怨耦曰仇」。閒音閑，下同。耦，五口反。能為，於偽反。嫉音疾，徐音自後皆同。妒，丁路反，以色曰妒。</ab>
        </div>
      </div>
      <div resp="#KYD" type="subcommentary">
        <div source="#sj001s01">
          <head>疏「關關」至「好逑」。正義曰：</head>
          <ab>毛以為關關然聲音和美者，是雎鳩也。此雎鳩之鳥，雖雌雄情至，猶能自別，退在河中之洲，不乘匹而相隨也，以興情至，性行和諧者，是后妃也。后妃雖說樂君子，猶能不淫其色，退在深宮之中，不褻瀆而相慢也。后妃既有是德，又不妒忌，思得淑女以配君子，故窈窕然處幽閒貞專之善女，宜為君子之好匹也。以后妃不妒忌，可共以事夫，故言宜也。鄭唯下二句為異，言幽閒之善女謂三夫人、九嬪，既化后妃，亦不妒忌，故為君子文王和好眾妾之怨耦者，使皆說樂也。</ab>
        </div>
        <div source="#sj001s01e1_com_Mao">
          <head>傳「關關」至 「王化成」。正義曰：</head>
          <ab>《釋詁》云：「關關，雍雍，音聲和也。」是關關為和聲也。「雎鳩，王雎也」，《釋鳥》文。郭璞曰：「雕類也。今江東呼之為鶚，好在江邊沚中，亦食魚。」陸機《疏》云：「雎鳩，大小如鴟，深目，目上骨露，幽州人謂之鷲。而揚雄、許慎皆曰白鷢，似鷹，尾上白。」定本云「鳥摯而有別」，謂鳥中雌雄情意至厚而猶能有別，故以興后妃說樂君子情深，猶能不淫其色。傳為「摯」字，實取至義，故箋云「摯之言至，王雎之鳥，雄雌情意至然而有別」，所以申成毛傳也。俗本云「雎鳩，王雎之鳥」者，誤也。「水中可居者曰洲」，《釋水》文也。李巡曰：「四方皆有水，中央獨可居。」《釋水》又曰「小洲曰渚」，「小渚曰沚」，「小沚曰坻」。「江有渚」，傳曰：「渚，小洲也。」《蒹葭》傳、《穀風》箋並云「小渚曰沚」，皆依《爾雅》為說也。《采蘩》傳曰：「沚，渚。」 《鳧》傳曰：「渚，沚。」互言以曉人也。《蒹葭》傳文云：「坻，小渚也。」不言小沚者，沚、渚大小異名耳，坻亦小於渚，故舉渚以言之。和諧者，心中和悅，誌意諧適，每事皆然，故云「無不和諧」。又解以「在河之洲」為喻之意，言后妃雖悅樂君子，不淫其色，能謹慎貞固，居在幽閒深宮之內，不妄淫褻君子，若雎鳩之有別，故以興焉。后妃之德能如是，然後可以風化天下，使夫婦有別。夫婦有別，則性純子孝，故能父子親也，孝子為臣必忠，故父子親則君臣敬。君臣既敬，則朝廷自然嚴正。朝廷既正，則天下無犯非禮，故王化得成也。</ab>
        </div>
        <div source="#sj001s01e2_com_Mao">
          <head>傳「窈窕」至「好匹」。正義曰：</head>
          <ab>窈窕者，謂淑女所居之宮形狀窈窕然，故箋言幽閒深宮是也。傳知然者，以其淑女已為善稱，則窈窕宜為居處，故云幽閒，言其幽深而閒靜也。揚雄云「善心為窈，善容為窕」者，非也。「逑，匹」，《釋詁》文。孫炎云：「相求之匹。」《詩》本作逑，《爾雅》多作仇，字異音義同也。又曰「后妃有關雎之德，是幽閒貞專之善女，宜為君子之好匹」者，美后妃有思賢之心，故說賢女宜求之狀，總言宜求為君子好匹，則總謂百二十人矣。</ab>
        </div>
        <div source="#sj001s01e2_com_ZX">
          <head>箋「不嫉」至「以下」。正義曰：</head>
          <ab>下箋「三夫人、九嬪以下」，此直云「三夫人以下」，然則九嬪以下總謂眾妾，三夫人以下唯兼九嬪耳，以其淑女和好眾妾，據尊者，故唯指九嬪以上也。求菜論皆樂后妃之事，故兼言九嬪以下，總百二十人也。若然，此眾妾謂世婦、女禦也。《周禮》注云：「世婦、女禦不言數者，君子不苟於色，有婦德者充之，無則闕。」所以得有怨者，以其職卑德小，不能無怨，故淑女和好之。見后妃和諧，能化群下，雖有小怨，和好從化，亦所以明后妃之德也。此言百二十人者，《周南》王者之風，以天子之數擬之，非其時即然也。何者？文王為諸侯早矣，豈先無嬪妾一人，皆須后妃求之？且百二十人之數，《周禮》始置，鄭於《檀弓》差之：帝嚳立四妃，帝堯因焉；舜不告而娶，不立正妃；夏增以九女為十二人，殷則增以二十七人為三十九人，至周增以八十一人為百二十人。當殷之時，唯三十九人，況文王為諸侯世子，豈有百二十人也？</ab>
        </div>
      </div>
    </div>
    <div source="#sj001s02" type="commentaries">
      <div source="#sj001s02e1" type="commentary">
        <div resp="#Mao" xml:id="sj001s02e1_com_Mao">
          <ab>荇，接餘也。流，求也。后妃有關雎之德，乃能共荇菜，備庶物，以事宗廟也。</ab>
        </div>
        <div resp="#ZX" xml:id="sj001s02e1_com_ZX">
          <head>箋云：</head>
          <ab>左右，助也。言后妃將共荇菜之菹，必有助而求之者。言三夫人、九嬪以下，皆樂后妃之事。</ab>
        </div>
        <div resp="#LDM" xml:id="sj001s02e1_com_LDM">
          <ab>參，初金反。差，初宜反，又初佳反。荇，衡猛反，本亦作莕，沈有並反。左右，王申毛如字；鄭上音佐，下音佑。「接餘」音餘，本或作「菨荼」，非。共音恭，本或作供，下「共荇菜」並同。菹，阻魚反，字又作菹。嬪，鼻申反，內官名。樂音洛，又音嶽。</ab>
        </div>
      </div>
      <div source="#sj001s02e2" type="commentary">
        <div resp="#Mao" xml:id="sj001s02e2_com_Mao">
          <ab>寤，覺。寐，寢也。</ab>
        </div>
        <div resp="#ZX" xml:id="sj001s02e2_com_ZX">
          <head>箋云：</head>
          <ab>言后妃覺寐則常求此賢女，欲與之共己職也。</ab>
        </div>
        <div resp="#LDM" xml:id="sj001s02e2_com_LDM">
          <ab>寤，五路反。寐，莫利反。覺，音教。</ab>
        </div>
      </div>
      <div resp="#KYD" type="subcommentary">
        <div source="#sj001s02">
          <head>疏「參差」至「求之」。</head>
          <ab>毛以為后妃性既和諧，堪居後職，當共荇菜以事宗廟。后妃言此參差然不齊之荇菜，須嬪妾左右佐助而求之。由此之故，思求淑女。窈窕然幽閒貞專之善女，后妃寤寐之時常求之也。鄭以為夫人、九嬪既不妒忌世婦、女禦，又無怨爭，上下說樂，同化后妃，故於后妃將共參差之荇菜以事宗廟之時，則嬪、禦之等皆競佐助后妃而求之，言皆樂后妃之事。既言樂助后妃，然後倒本其事，后妃今日所以得佐助者，由此幽閒之善女未得之時，后妃於覺寐之中常求之，欲與之共己職事，故得之也。</ab>
        </div>
        <div source="#sj001s02e1_com_Mao">
          <head>傳「荇接」至「宗廟」。正義曰：</head>
          <ab>《釋草》云：「莕，接餘，其葉符。」陸機《疏》云「接餘，白莖，葉紫赤色，正員，徑寸餘，浮在水上，根在水底，與水深淺等，大如釵股，上青下白，鬻其白莖，以苦酒浸之，肥美可案酒」是也。定本「荇，接餘也」，俗本「荇」下有「菜」 字，衍也。「流，求」，《釋言》文也。所以論求菜事以美后妃者，以德不和諧，不當神明，則不能事宗廟。今后妃和諧，有關雎之德，乃能共荇菜，備庶物，以事宗廟也。案《天官·醢人》陳四豆之實，無荇菜者，以殷禮。詩詠時事，故有之。言「備庶物」者，以荇菜亦庶物之一，不謂今后妃盡備庶物也。《禮記·祭統》曰：「水草之菹，陸產之醢，小物備矣。三牲之俎，八簋之實，美物備矣。昆蟲之異，草木之實，陰陽之物備矣。凡天之所生，地之所長，苟可薦者，莫不咸在，示盡物也。」是祭必備庶物也。此經序無言祭事，知事宗廟者，以言「左右流之」，助后妃求荇菜。若非祭菜，後不親采。《采蘩》言夫人奉祭，明此亦祭也。</ab>
        </div>
        <div source="#sj001s02e1_com_ZX">
          <head>箋「左右」至「之事」。正義曰：</head>
          <ab>「左右，助也」，《釋詁》文。此章未得荇菜，故助而求之。既得，故四章論「采之」。采之既得，故卒章言「擇之」。皆是淑女助后妃，故每云「左右」。此章始求，謂未當祭時，故云「將共荇菜」。四章「琴瑟友之」，卒章「鍾鼓樂之」，皆謂祭時，故箋云「共荇菜之時」也。此云「助而求之」，謂未祭時亦讚助也，故《天官·九嬪職》云：「凡祭祀，讚後薦，徹豆籩。」《世婦職》云：「祭之日，蒞陳女官之具，凡內羞之物。」《女禦職》曰：「凡祭祀，讚世婦。」《天官· 序官》注云：「夫人之於後，猶三公之於王，坐而論婦禮，無官職之事。」明祭時皆在，故下章論祭時皆有淑女之文，明讚助可知也。此九嬪以下兼世婦、女禦也。言「皆樂后妃之事」者，明既化其德，又樂其事，見后妃德盛感深也。事者，荇菜之事也。事為勞務，尚能樂之，況於其德乎！</ab>
        </div>
      </div>
    </div>
    <div source="#sj001s03" type="commentaries">
      <div source="#sj001s03e1" type="commentary">
        <div resp="#Mao" xml:id="sj001s03e1_com_Mao">
          <ab>服，思之也。</ab>
        </div>
        <div resp="#ZX" xml:id="sj001s03e1_com_ZX">
          <head>箋云：</head>
          <ab>服，事也。求賢女而不得，覺寐則思己職事當誰與共之乎！</ab>
        </div>
      </div>
      <div source="#sj001s03e2" type="commentary">
        <div resp="#Mao" xml:id="sj001s03e2_com_Mao">
          <ab>悠，思也。</ab>
        </div>
        <div resp="#ZX" xml:id="sj001s03e2_com_ZX">
          <head>箋云：</head>
          <ab>思之哉！思之哉！言已誠思之。臥而不周曰輾。</ab>
        </div>
        <div resp="#LDM" xml:id="sj001s03e2_com_LDM">
          <ab>悠音由。輾，本亦作展，哲善反，呂忱從車、展。鄭云「不周曰輾」，注本或作「臥而不周」者，剩二字也。</ab>
        </div>
      </div>
      <div resp="#KYD" type="subcommentary">
        <div source="#sj001s03">
          <head>疏「求之」至「反側」。</head>
          <ab>毛以為后妃求此賢女之不得，則覺寐之中服膺念慮而思之。又言后妃誠思此淑女哉！誠思此淑女哉！其思之時，則輾轉而復反側，思念之極深也。鄭唯以服為事，求賢女而不得，覺寐則思已職事當誰與共之。餘同也。</ab>
        </div>
        <div source="#sj001s03e1_com_Mao">
          <head>傳「服，思之也」。正義曰：</head>
          <ab>王肅云：「服膺思念之。」箋以《釋詁》文「服，事也」，本求淑女為已職事，故易之也。</ab>
        </div>
        <div source="#sj001s03e2_com_ZX">
          <head>箋「臥而不周曰輾」。正義曰：</head>
          <ab>《書傳》曰「帝猶反側晨興」，則反側亦臥而不正也。反側既為一，則輾轉亦為一，俱為臥而不周矣。箋獨以輾為不周者，辨其難明，不嫌與轉異也。《澤陂》云「輾轉伏枕」，伏枕，據身伏而不周，則輾轉同為不周，明矣。反側猶反覆，輾轉猶婉轉，俱是回動，大同小異，故《何人斯》箋「反側，輾轉」是也。</ab>
        </div>
      </div>
    </div>
    <div source="#sj001s04" type="commentaries">
      <div source="#sj001s04e1" type="commentary">
        <div resp="#ZX" xml:id="sj001s04e1_com_ZX">
          <head>箋云：</head>
          <ab>言后妃既得荇菜，必有助而采之者。</ab>
        </div>
      </div>
      <div source="#sj001s04e2" type="commentary">
        <div resp="#Mao" xml:id="sj001s04e2_com_Mao">
          <ab>宜以琴瑟友樂之。</ab>
        </div>
        <div resp="#ZX" xml:id="sj001s04e2_com_ZX">
          <head>箋云：</head>
          <ab>同志為友。言賢女之助后妃共荇菜，其情意乃與琴瑟之志同，共荇菜之時，樂必作。</ab>
        </div>
      </div>
      <div resp="#KYD" type="subcommentary">
        <div source="#sj001s04">
          <head>疏「參差」至「友之」。</head>
          <ab>毛以為后妃本已求淑女之意，言既求得參差之荇菜，須左右佐助而采之，故所以求淑女也，故思念此處窈窕然幽閒之善女，若來，則琴瑟友而樂之。思設樂以待之，親之至也。鄭以為后妃化感群下，既求得之，又樂助采之。言參差之荇菜求之既得，諸嬪御之等皆樂左右助而采之，既化后妃，莫不和親，故當共荇菜之時，作此琴瑟之樂，樂此窈窕之淑女。其情性之和，上下相親，與琴瑟之音宮商相應無異，若與琴瑟為友然，共之同志，故云琴瑟友之。</ab>
        </div>
        <div source="#sj001s04e2_com_Mao">
          <head>傳「宜以琴瑟友樂之」。正義曰：</head>
          <ab>此稱后妃之意。后妃言已思此淑女，若來，已宜以琴瑟友而樂之。言友者，親之如友。下傳曰「德盛者宜有鍾鼓之樂」，與此章互言也。明淑女若來，琴瑟鍾鼓並有，故此傳並云「友樂之」，亦逆取下章之意也。以樂有二等，相分以著義。琴瑟，樂之細者，先言之，見其和親。鍾鼓，樂之大者，故卒章言之，顯其德盛。毛氏於序不破「哀」字，則此詩所言，思求淑女而未得也，若得，則設琴瑟鍾鼓以樂此淑女。故孫毓述毛云：「思淑女之未得，以禮樂友樂之。」是思之而未致，樂為淑女設也。知非祭時設樂者，若在祭時，則樂為祭設，何言德盛？設女德不盛，豈祭無樂乎？又琴瑟樂神，何言友樂也？豈得以祭時之樂，友樂淑女乎？以此知毛意思淑女未得，假設之#UNKNOWN也。</ab>
        </div>
        <div source="#sj001s04e2_com_ZX">
          <head>箋「同志為友」。正義曰：</head>
          <ab>人之朋友，執誌協同。今淑女來之，雍穆如琴瑟之聲和，二者誌同，似於人友，故曰「同志為友」。琴瑟與鍾鼓同為祭時，但此章言采之，故以琴瑟為友以韻之；卒章云芼，故以鍾鼓為樂以韻之，俱祭時所用，而分為二等耳。此箋「樂必作」，兼下鍾鼓也。下箋「琴瑟在堂」，亦取此云「琴瑟友之」，言淑女以琴瑟為友。下云「鍾鼓樂之」，共荇菜之事，為鍾鼓樂淑女。二文不同者，因事異而變其文。以琴瑟相和，似人情誌，故以友言之；鍾鼓鏗宏，非情誌可比，故以樂言之，見祭時淑女情誌之和，而因聽祭樂也。</ab>
        </div>
      </div>
    </div>
    <div source="#sj001s05" type="commentaries">
      <div source="#sj001s05e1" type="commentary">
        <div resp="#Mao" xml:id="sj001s05e1_com_Mao">
          <ab>芼，擇也。</ab>
        </div>
        <div resp="#ZX" xml:id="sj001s05e1_com_ZX">
          <head>箋云：</head>
          <ab>后妃既得荇菜，必有助而擇之者。</ab>
        </div>
        <div resp="#LDM" xml:id="sj001s05e1_com_LDM">
          <ab>芼，毛報反。</ab>
        </div>
      </div>
      <div source="#sj001s05e2" type="commentary">
        <div resp="#Mao" xml:id="sj001s05e2_com_Mao">
          <ab>德盛者宜有鍾鼓之樂。</ab>
        </div>
        <div resp="#ZX" xml:id="sj001s05e2_com_ZX">
          <head>箋云：</head>
          <ab>琴瑟在堂，鍾鼓在庭，言共荇菜之時！上下之樂皆作，盛其禮也。</ab>
        </div>
        <div resp="#LDM" xml:id="sj001s05e2_com_LDM">
          <ab>「樂之」音洛，又音嶽。或云協韻，宜五教反。</ab>
        </div>
      </div>
      <div resp="#KYD" type="subcommentary">
        <div source="#sj001s05e1_com_Mao">
          <head>疏傳「芼，擇也」。正義曰：</head>
          <ab>《釋言》云：「芼，搴也。」孫炎曰：「皆擇菜也。」某氏曰：「搴猶拔也。」郭璞曰：「拔取菜也。」以搴是拔之義。《史記》云「斬將搴旗」，謂拔取敵人之旗也。芼訓為「拔」，而此云「芼之」，故知拔菜而擇之也。</ab>
        </div>
        <div source="#sj001s05e2_com_ZX">
          <head>疏箋「琴瑟」至「其禮」。正義曰：</head>
          <ab>知「琴瑟在堂，鍾鼓在庭」者，《皋陶謨》云「琴瑟以詠，祖考來格」，乃云「下管鞀鼓」，明琴瑟在上，鞀鼓在下。《大射禮》頌鍾在西階之西，笙鍾在東階之東，是鍾鼓在庭也。此詩美后妃能化淑女，共樂其事，既得荇菜以祭宗廟，上下樂作，盛此淑女所共之禮也。樂雖主神，因共荇菜，歸美淑女耳。</ab>
        </div>
      </div>
    </div>
  </body>
  <back>
    <ab>《關雎》五章，章四句。故言三章，一章章四句，二章章八句。五章是鄭所分，「故言」以下是毛公本意。後放此。疏自古而有篇章之名，與詩體俱興也，故《那序》曰「得《商頌》十二篇」，《東山序》曰「一章言其完」是也。句則古者謂之為言。《論語》云：「《詩》三百，一言以蔽之，曰：『思無邪。』」則以「思無邪」一句為一言。《左氏》曰「臣之業在《揚之水》卒章之四言」，謂第四句，不敢告人也，及趙簡子稱子大叔 「遺我以九言」，皆以一句為一言也。秦、漢以來，眾儒各為訓詁，乃有句稱。《論語》注云「此『我行其野』之句」是也。句必聯字而言，句者局也，聯字分疆，所以局言者也。章者明也，總義包體，所以明情者也。篇者遍也，言出情鋪，事明而遍者也。然字之所用，或全取以製義，「關關雎鳩」之類也。或假辭以為助，者、乎、而、隻、且之類也。句者聯字以為言，則一字不製也。以詩者申誌，一字則言蹇而不會，故《詩》之見句，少不減二，即「祈父」、「肇禋」之類也。三字者，「綏萬邦」、「婁豐年」之類也。四字者，「關關雎鳩」、「窈窕淑女」之類也。五字者，「誰謂雀無角，何以穿我屋」之類也。六字者，「昔者先王受命」、「有如召公之臣」之類也。七字者，「如彼築室於道謀」、「尚之以瓊華乎而」之類也。八字者，「十月蟋蟀入我床下」、「我不敢效我友自逸」是也。其外更不見九字、十字者。摯虞《流外論》云《詩》有九言者，「泂酌彼行潦挹彼注茲」是也。遍檢諸本，皆云《泂酌》三章，章五句，則以為二句也。顏延之云：「《詩》體本無九言者，將由聲度闡緩，不協金石，仲冶之言，未可據也。」句字之數，四言為多，唯以二三七八者，將由言以申情，唯變所適，播之樂器，俱得成文故也。詩之大體，必須依韻，其有乖者，古人之韻不協耳。之、兮、矣、也之類，本取以為辭，雖在句中，不以為義，故處末者，皆字上為韻。之者，「左右流之」、「寤寐求之」之類也。兮者，「其實七兮」、「迨其吉兮」之類也。矣者，「顏之厚矣」、「出自口矣」之類也。也者，「何其處也」、「必有與也」之類也。《著》「俟我於著乎而」，《伐檀》「且漣猗」之篇，此等皆字上為韻，不為義也。然人誌各異，作詩不同，必須聲韻諧和，曲應金石，亦有即將助句之字，以當聲韻之體者，則「彼人是哉，子曰何其」，「不思其反，反是不思，亦已焉哉」，「是究是圖，亶其然乎」，「其虛其徐，既亟隻且」之類是也。章者，積句所為，不限句數也，以其作者陳事，須有多少章總一義，必須意盡而成故也。累句為章，則一句不可，二句得為之，《盧令》及《魚麗》之下三章是也。其三句則《麟趾》、《甘棠》、《騶虞》之類是也。其多者，《載芟》三十一句，《宮》之三章三十八句，自外不過也。篇之大小，隨章多少。風、雅之中，少猶兩章以上，即《騶虞》、《渭陽》之類是也。多則十六以下，《正月》、《桑柔》之類是也。唯《周頌》三十一篇，及《那》、《烈祖》、《玄鳥》，皆一章者。以其風、雅敘人事，刺過論功，志在匡救，一章不盡，重章以申殷勤，故風、雅之篇無一章者。頌者，太平德洽之歌，述成功以告神，直言寫誌，不必殷勤，故一章而已。《魯頌》不一章者，《魯頌》美僖公之事，非告神之歌，此則論功頌德之詩，亦殷勤而重章也。雖云盛德所同，《魯頌》實不及製，故頌體不一也。高宗一人，而《玄鳥》一章，《長發》、《殷武》重章者，或詩人之意，所作不同；或以武丁之德，上不及成湯，下又逾於魯僖。論其至者，同於太平之歌；述其祖者，同於論功之頌。明成功有大小，其篇詠有優劣。采立章之法，不常厥體，或重章共述一事，《采蘋》之類；或一事疊為數章，《甘棠》之類；或初同而末異，《東山》之類；或首異而末同，《漢廣》之類；或事訖而更申，《既醉》之類；或章重而事別，《鴟鴞》之類。《何草不黃》，隨時而改色；《文王有聲》，因事而變文；「采采芣苡」，一章而再言；《賓之初筵》，三章而一發。或篇有數章，章句眾寡不等；章有數句，句字多少不同，皆由各言其情，故體無恒式也。《東山·序》云一章、二章、三章、四章，不謂末章為卒章。及《左傳》曰《七月》之卒章，又《揚之水》卒章者，《東山》分別章意，從一而終於四，故不言卒章也。《左傳》言卒章者，卒，終也，言終篇之章。言卒者，對始也。終篇為卒章，則初篇為首章矣，故鄭注《禮記》云「《緇衣》之首章」是也。若然，言卒者，對首也，則《武》唯一章，而《左傳》曰「作《武》，其卒章曰『耆定爾功』者，以『耆定爾功』是章之卒句故也。《大司樂》注云「《騶虞》，樂章名，在《召南》之卒章」者，正謂其卒篇。謂之章者，乘上《騶虞》為樂章，故言「在《召南》之卒章」也。定本章句在篇後。《六藝論》云「未有若今傳訓章句」，明為傳訓以來，始辨章句。或毛氏即題，或在其後人，未能審也。</ab>
  </back>
</text>
</TEI>
